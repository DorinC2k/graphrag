 
  
 
 
Î N C H E I E R E  
 
cu privire la cererea de accelerare  
 
a examinării cauzei  
 
Mitropolia Basarabiei și Exarhatul Plaiurilor împotriva Ministerului 
Educației, Culturii și Cercetării și a Bisericii Ortodoxe din Moldova 
„Mitropolia Moldovei”  
(contestarea actului administrativ)  
 
 
 
(Dosarul nr. 3ra -998/23  
NR. PIGD 2-13106823 -01-3ra-02102023 ) 
 
Cererea de accelerare a examinării recursului admisă, deoarece 
examinarea cauzei durează de 14 ani, inclusiv 15 luni la CSJ, ea a fost 
anterior remisă la rejudecare de patru ori, iar natura litigiului cere o 
examinare mai rapidă.  
 
 
 
 
06 ianuarie 2025  
 
 
Copia corespunde originalului   

1 Examinând în lipsa părților cererea de accelerare a examinării cauzei 
intentate de Mitropolia Basarabiei și Exarhatul Plaiurilor,  
Curtea Supremă de Justiție, în completul compus din:  
 Stella Bleșceaga,  Preşedinte,  
 Vladislav Gribincea  
 Lilia Roic -Botezatu,  judecători,  
constată următoarele : 
ÎN FAPT  
1. La 06 iulie 2010, Mitropolia Basarabiei și Exarhatul Plaiurilor (Mitropolia 
Basarabiei) a depus o cerere de chemare în judecată, ulterior completată împotriva 
Ministerului Culturii și Turismului, și a Bisericii Ortodoxe din Moldova 
„Mitropolia Moldovei” (M itropolia Moldovei), cu privire la anularea contractului 
de colaborare privind protecția și utilizarea monumentelor ecleziastice de istorie și 
cultură din 04 ianuarie 2003, și a contractului de transmitere în folosință și 
obligație de protecție a mănăstiri lor monumente de istorie și cultură de importanță 
națională din 10 septembrie 2008, precum și obligarea furnizării materialelor de 
lucru ce au stat la baza semnării acestor contracte administrative.  
2. La 24 mai 2012, Curtea de Apel Chișinău a respins cererea  de chemare în 
judecată ca fiind neîntemeiată. La 30 ianuarie 2013, Curtea Supremă de Justiție a 
admis recursul declarat de către Mitropolia Basarabiei, a casat hotărârea și a trimis 
cauza spre rejudecare la judecătoria Buiucani, mun. Chișinău.  
3. La 19 decembrie 2014 ,  Judecătoria Buiucani, mun. Chișinău, a respins 
cererea de chemare în judecată, ca neîntemeiată și tardivă.  
4. La 12 mai 2015, Curtea de Apel Chișinău a repus în termen apelul declarat 
de către Mitropolia Basarabiei. Prin decizia Curții de Apel Chișinău din 17 mai 
2016 , a fost adm is apelul declarat de către Mitropolia Basarabiei, casată hotărârea 
instanței de fond și pronunțată o nouă hotărîre cu privire la admiterea parțială a 
acțiunii. Instanța a declarat nul contractul de colaborare din 04 ianuarie 2003, în 
partea ce se referă l a edificiile de cult care au statut de monumente ocrotite de stat 
și se află în posesia parohiilor din cadrul Mitropoliei Basarabiei. În rest, acțiunea 
a fost respinsă. La 18 ianuarie 2017 , Curtea Supremă de Justiție a admis recursul 
declarat de Mitropolia Basarabiei, a casat decizia Curții de Apel Chișinău și a remis 
cauza spre rejudecare în curtea de apel.  
5. La 14 decembrie 2017 , Curtea de Apel Chișinău a admis apelul Mitropoliei 
Basarabiei. Instanța a casat hotărârea judecătoriei Buiucani, mun. Chișinău din 19 
decembrie 2014, în partea respingerii acțiunii ca tardivă, și a pronunțat o nouă 
hotărâre prin care a respins acțiunea ca neîntemeiată. În rest, hotărârea primei 
instanțe a fost menținută. Prin decizia Curții Supreme de Justiție din 30 mai 2018 , 
au fost admise recursurile Mitropoliei Basarabiei și a Mitropoliei Moldovei, a fost 
2 casată decizia din 14 decembrie 2017, iar cauza a fost din nou  trimisă la o nouă  
judecare la Curtea de Apel Chișinău.  
6. La 22 noiembrie 2018 , Curtea de Apel Chișinău a respins apelul declarat de 
Mitropolia B asarabiei și a menținut hotărârea Judecătoriei Chișinău din 19 
decembrie 2014. La 26 iunie 2019 , Curtea Supremă de Justiție a casat decizia 
instanței de apel și a remis cauza la rejudecare în Curtea de Apel Chișinău.  
7. La 30 decembrie 2020 , Curtea de Apel Chișinău a admis în parte apelul 
declarat de Mitropolia Basarabiei. Instanța a casat hotărârea instanței de fond și a 
pronunțat o hotărâre nouă prin care acțiunea a fost admisă parțial. Ea a declarat nul 
contractul de colaborare din 04 ianuarie 2003, precum și contractul de transmitere 
în folosinţă şi obligație de protecţie a mănăstirilor monumente de istorie şi cultură 
de importanţă naţională încheiat la 10 septembrie 2008 între Ministerul Culturii și 
Turismului și Mitropolia Moldovei. În rest, acțiunea a fost respinsă, ca 
neîntemeiată. L a 18 octombrie 2021 , Curtea Supremă de Justiție a casat decizia 
din 30 decembrie 2020 și a remis din nou cauza la rejudecare în Curtea de Ape l 
Chișinău.  
8. La 05 aprilie 2023 , Curtea de Apel Chișinău a admis apelul, a casat 
hotărârea primei instanțe din 19 decembrie 2014 și s -a emis o no uă decizie prin 
care a admis acțiunea Mitropoliei Basarabiei. Instanța a anulat contractul de 
colaborare privind protecția și utilizarea monumentelor ecleziastice de istorie și 
cultură din 04 ianuarie 2003 și contractul de transmitere în folosință și oblig ație de 
protecție a mănăstirilor monumente de istorie și cultură de importanță națională 
încheiat la 10 septembrie 2008 între Ministerul Culturii și Turismului și Mitropolia 
Moldovei.  
9. La 25 aprilie 2023, Mitropolia Moldovei a depus cerere de recurs 
nemotiv ată. La 25 iulie 2023, Mitropolia Moldovei a depus recursul motivat.  
10. Cauza a parvenit la Curtea Supremă de Justiție la 02 octombrie 2023. În 
aceeași zi, cauza a fost repartizată spre examinare judecătorului raportor Aliona 
Miron. La 18 martie 2024, cauza a  fost repartizată judecătorului Diana Stănilă, 
deoarece judecătorul Aliona Miron a fost aleasă membru al Consiliului Superior 
al Magistraturii. Ședința de judecată pentru examinarea recursului a fost fixată 
pentru 26 iunie 2024, însă a fost amânată pentru 20 noiembrie 2024, iar mai apoi 
pentru 07 mai 2025.  
11. La 19 decembrie 2024, Mitropolia Basarabiei a depus cerere de accelerare 
a procedurii de examinare a recursului. Ea a indicat că prezenta cauză se află pe 
rolul instanțelor de judecată mai peste 14 ani. Î n această cauză au fost adoptate mai 
multe decizii ale Curții Supreme de Justiție. În opinia recurentului, cauza trebuie 
examinată cu prioritate și cu precădere, din motivul duratei excesive de examinare 
a cauzei, dar și din cauza abuzurilor Mitropoliei Mo ldovei, care continuă 
persecuțiile preoților și parohiilor Mitropoliei Basarabiei care își desfășoară 
3 activitatea în lăcașele de cult transmise Mitropoliei Moldovei prin actele 
contestate.  
LEGISLAȚIA RELEVANTĂ  
12. Art. 195 din Codul administrativ prevede următ oarele:  
„Procedura acțiunii în contenciosul administrativ se desfășoară conform 
prevederilor prezentului   cod. Suplimentar se aplică corespunzător 
prevederile Codului de procedura civilă, cu exceptia art. 169 –171”.  
13. Art. 192 alin. (11), (12) din Codului de procedură civilă prevede 
următoarele:  
„(11) În situaţia în care, la judecarea unei cauze concrete, există pericolul de 
încălcare a termenului rezonabil, participanţii la proces pot adresa instanţei 
care examinează cauza în fond o cerere p rivind accelerarea procedurii de 
judecare a cauzei. Examinarea cererii se face în absenţa părţilor, în termen de 
5 zile lucrătoare, de către un alt judecător sau de un alt complet de judecată 
decât cel care examinează cauza.  
(12) Instanţa decide asupra ce rerii de la alin. (11) printr -o încheiere motivată, 
prin care fie obligă instanţa care judecă cauza în fond să întreprindă un act 
procesual, stabilind, după caz, un anumit termen pentru accelerarea 
procedurii, fie respinge cererea. Încheierea nu se supune nici unei căi de atac.”  
MOTIVAREA INSTANȚEI  
14. Examinarea recursului a fost îngreunată de numărul mare de funcții vacante 
de judecător al Curții Supreme de Justiție, în care în prezent activează efectiv doar 
opt judecători din 19 câți ar trebui să activeze co nform legii. Pe rolul Curții 
Supreme de Justiție se află în prezent peste 6.000 de dosare, dintre care peste 3.400 
sunt civile. Unele dintre acestea au fost depuse încă în anul 2022.  
15. Judecătorul Diana Stănilă are în procedură 875 de cauze ce urmează a fi 
examinate în ordine de recurs. Pe lângă aceasta, judecătorul este membru al 
completelor de judecată speciale care examinează contestațiilor declarate în 
temeiul Legii nr. 26 din 10 martie 2022, Legii nr. 65 din 30 martie 2023 și a Legii 
nr. 252 din 17 augu st 2023 (care se referă la evaluarea externă a justiției). De 
asemenea, judecătorul Diana Stănilă examinează în primă instanță contestațiile 
depuse împotriva Consiliului Superior al Magistraturii și Consiliului Superior al 
Procurorilor, având fixate mai mu lte ședințe publice. Ultimele categorii de cauze 
se examinează în termen restrâns și în ședințe de judecată cu participarea părților.  
16. Această cauză a fost intentată la 06 iulie 2010, cu mai mult de 14 ani în 
urmă. Curtea Supremă de Justiție a trimis cauza la rejudecare de patru ori. Cauza 
a ajuns din nou la Curtea Supremă de Justiție cu mai mult de 15 luni în urmă. După 
primirea dosarulu i ultima dată, Curtea Supremă de Justiție a programat examinarea 
recursului de trei ori, însă de fiecare dată examinarea a fost amânată. Ultima dată, 
4 la 20 noiembrie 2024, ședința a fost amânată pentru o perioadă de peste cinci luni, 
până la 07 mai 2025 (a  se vedea para. 10). Durata totală de examinare a cauzei, 
coroborat cu aflarea recursului pe rol mai mult de 12 luni și numărul ședințelor 
amânate justifică admiterea cererii de accelerare, în pofida circumstanțelor 
menționate în para. 14 și 15.  
17. Completul  mai notează că acest litigiu se referă la acordarea în favoarea 
unui cult religios a posesiei și folosinței unor lăcașuri de cult. Reclamantul susține 
că acest fapt îi încalcă drepturile. Instanța de apel a anulat actele care acordau 
dreptul la această po sesie și folosință. Incertitudinea legată de această situație 
juridică, care durează de peste 14 ani și poate determina dificultăți zilnice, cere o 
soluționare mai rapidă a cauzei. Examinarea mai rapidă este impusă și de faptul că 
cauza a fost trimisă la r ejudecare de patru ori ( mutatis mutandis  hot. CtEDO 
Deservire SRL v. Moldova , 2009, § 46 și 48).  
18. Având în vedere situația descrisă mai sus, ținând cont de provocările cu care 
se confruntă Curtea Supremă de Justiție, inclusiv sarcina sporită de lucru per 
judecător, completul nu poate stabili un termen foarte scurt pentru examinarea 
recursului. Atunci c ând a admis recent câteva cereri de accelerare, completul a 
oferit cel puțin patru săptămâni pentru acesta. Având în vedere perioada estivală și 
complexitatea acestei cauze, care justifică acordarea a unei perioade mai lungi, 
completul obligă Curtea Suprem ă de Justiție să examineze recursul până la 07 
martie 2025.  
19. Din aceste motive în conformitate cu art. 195 și art. 230 din Codul 
administrativ, art. 192 alin. (12) din Codul de procedură civilă,  
COMPLETUL, CU UNANIMITATE DE VOTURI,  
Admite cererea Mitropo liei Basarabiei privind accelerarea procedurii de 
judecare a cauzei nr. 3ra -998/23 în ordine de recurs;  
Obligă Curtea Supremă de Justiție să examineze recursul în cauza nr. 3ra -
998/23 până la 07 martie 2025.  
Încheierea nu se supune niciunei căi de atac.  
 
Președinte       Stella Bleșceaga  
  
Judecători       Vladislav Gribincea  
 
                                                                                 Lilia Roic -Botezatu  
                                                                                          